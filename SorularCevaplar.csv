Category,Question,Answer
Burslar,Öğrenimim süresince hangi burslardan yararlanabilirim?,"Üniversiteye girişten itibaren ÖSYM, Sporcu, Başarı bursu, İhtiyaç bursundan ve IB, öğretmen çocuğu indirimi, kardeş ve mezun indiriminden yararlanabilirsiniz. "
Burslar,Burs almak için nereye ve ne zaman başvurmam gerekli?,"ÖSYM Bursları’ndan yararlanabilmek için üniversiteye girişte istediğiniz bölümün ÖSYM kılavuzundaki “ burslu” kodunu işaretlemeniz ve o bölüme ait puanı tutturmanız gerekir. Başarı bursuna 3. ve 4. sınıflarda hak kazanabilirsiniz. Bunun için hem okuduğunuz yıla ait ortalama hem kümülatif ortalamanızın aynı anda asgari 3,70 olması ve diğer başarı bursu kriterlerini de yerine getirmeniz gerekir. Başarı bursu için herhangi bir başvuru yapılması gerekmez. Kriterleri yerine getiren tüm öğrencilerimiz başarı bursundan yararlanmaya hak kazanır ve liste otomatik olarak belirlenir. İhtiyaç burslarına aktif öğrenci olarak bir (1) yılını tamamlayan öğrencilerimiz başvurabilir. Burs başvurusu için gerekli olan evraklar ve başvuruyla ilgili tüm bilgiler Haziran ayında www.bilgi.edu.tr sayfasından İhtiyaç Bursu başvuruları başlığıyla duyurulur. İhtiyaç bursu başvuruları elektronik olarak alınır. Bu burslar bir (1) yıllıktır ve yaz okulunu kapsamaz. İhtiyacın devam etmesi durumunda bir sonraki yıl güncel evraklarla başvurunun tekrarlanması gerekir."
Burslar,Aldığım burs kaç yıl için geçerli?,"Burs çeşitlerine göre kullanım süreleri aşağıdaki gibi değişir. ÖSYM Bursu: İngilizce Hazırlık Programı için 2 yıl ( Öğrenim dili ingilizce olan programlar için geçerli), lisans programları için 6 yıl, önlisans programları için 3 yıl geçerlidir. Yaz Okulu burs kapsamında değildir. Başarı Bursu: Genel not ortalaması ve son iki yarıyıl derslerinin not ortalaması 4.00 üzerinden asgari 3.70 olan 2. ve 3. sınıf öğrencileri bir yıl geçerli olmak üzere % 50 başarı bursu alır. Yaz Okulu burs kapsamında değildir. Spor Bursu: İstanbul Bilgi Üniversitesi’nin Üniversitelerarası Müsabakalara katılım sağladığı branşlarda milli takım seviyesine yükselmiş veya milli olmasa bile üniversite takımına seçildikten sonra yüksek performans göstermiş olan öğrencilere, Spor Koordinatörlüğü’nün teklifi ve Burs Komitesi’nin tespit edeceği oranlarda karşılıksız “sporcu bursu” verilebilir. Yaz Okulu burs kapsamında değildir. Sporcu bursu Hazırlık programlarında 2 yıl (Öğrenim dili ingilizce olan programlar için geçerlidir),  lisans programlarında 4 yıl, ön lisans programlarında 2 yıl geçerlidir ve yaz okulunu kapsamaz. Not ortalaması 2.00 altına düşerse kesilir. IB İndirimi: İngilizce Hazırlık Programı için 2 yıl ( Öğrenim dili ingilizce olan programlar için geçerlidir), lisans programları için 4 yıl, önlisans programları için 2 yıl geçerlidir. Yaz Okulu burs kapsamında değildir. İhtiyaç Bursu: Burs Komitesi kararıyla verilen ihtiyaç bursları bir (1) yıl geçerlidir. Bu indirim Yaz Okulu’nda geçerli değildir. Öğretmen indirimi: Anne veya babanız öğretmen ise hazırlık programında 2 yıl ( Öğrenim dili ingilizce olan programlar için geçerlidir), önlisans programında 3 yıl ve lisans programlarında 6 yıl %10 indirimden yararlanabilirsiniz. Bu indirim Yaz Okulu’nda geçerli değildir. Kardeş indirimi: İstanbul Bilgi Üniversitesi’nde okuyan veya mezun olmuş kardeşiniz varsa hazırlık programında 2 yıl ( Öğrenim dili ingilizce olan programlar için geçerlidir), önlisans programında 3 yıl ve lisans programlarında 6 yıl %10 kardeş indiriminden yararlanabilirsiniz. Bu indirim Yaz Okulu’nda geçerli değildir. Mezun indirimi: İstanbul Bilgi Üniversitesi’nin önlisans, lisans ve lisanüstü programlarından daha önce mezun olduysanız ve yeni bir programa kayıt olacaksanız %30 indirimden yararlanırsınız. Bu indirim Yaz Okulu’nda geçerli değildir."
Burslar,Hangi durumlarda bursum kesilir?," ÖSYM bursları not ortalamasına bağlı değildir. Dönem uzatma konumuna düşüldüğü zaman burslar kesilir.  Burs İngilizce Hazırlık Programı için 2 yıl ( Öğrenim dili ingilizce olan programlar için geçerlidir), lisans programlarında 6 yıl, önlisans programlarında 3 yıl geçerlidir. Belirtilen süreler aştığında ÖSYM bursları kesilir. Başarı Bursu kullanım süresi bir yıldır ve ilgili akademik yılın sonunda kesilir. Sporcu Bursu, disiplinsiz davranışlarda bulunan, keyfi olarak müsabaka ve antrenmanlara çıkmayan ve akademik yılın sonunda Genel Not Ortalaması 2,00’nin altında olan öğrencilerin bursu kesilir. IB indirimleri, İngilizce Hazırlık programı için 2 yıl (Öğrenim dili ingilizce olan programlar için geçerlidir), önlisans programlarında 2 yıl ve lisans programlarında 4 yıl geçerlidir. Bu süreler içinde Üniversiteyi bitiremez ve dönem uzatırsanız kesilir."
Burslar,Üniversite içinde yatay geçiş yaparsam bursum kesilir mi?," İç yatay geçiş yapmaya hak kazandıysanız ÖSYM bursunuzun da ayrıca değerlendirilmesi gerekir. Eğer sınava girdiğiniz yıl geçmek istediğiniz bölümün puan türünde aldığınız puan (burslu kontenjan için), aynı yıl programa yerleşen en düşük taban puana eşit veya yüksek ise ÖSYM bursunuz devam eder, aksi durumda ÖSYM bursu kesilir. İlgili yönetmelik gereği iç yatay geçiş yaptığı için ÖSYM bursunu kaybeden öğrencilerden Genel Not Ortalaması 4,00 üzerinden asgari 3,50 olanların bursları aynı oranda devam eder. "
Engelli Öğrenci Birimi,Engelli Öğrenci Birimi hangi konularda destek sağlamaktadır?,"Öğrencilerimizin engel durumuna göre, mümkün olan ve öncelikli ihtiyaçlara destek olmaktadır. Özel sınav ve ders koşullarının sağlanması, öğrencinin akademik takibi, fiziki erişim konusunda kolaylaştırıcı hizmetler ve ihtiyaç halinde fotokopi ve tarama desteği verilmektedir."
Engelli Öğrenci Birimi,Ben engelli bir öğrenciyim. Sınavlar ve derslerde nasıl bir destek alabilirim?,"Engelinizin raporunu ve talep ettiğiniz ihtiyacınızı dilekçenize yazarak Engelli Öğrenci Birimi’ne teslim etmeniz yeterlidir. Dilekçenizi bağlı olduğunuz Fakülte veya Yüksekokul yönetimine sunup size uygun kararın çıkması sağlanır. Örnek talepler arasında, sınav ek saat talebi, büyük fontlu sınav kağıdı basımını sayabiliriz."
Engelli Öğrenci Birimi,Ben engelli bir öğrenciyim. Kampüse ulaşımım için Üniversite’den destek alabilir miyim?, Üniversite kampüsleri arasında ulaşımınızı sağlayabiliriz. Evlerinizden kampüslere doğrudan ulaşım desteği veremiyoruz.
Engelli Öğrenci Birimi,Üniversitenin engelliler için ÖSYM bursu dışında özel burs imkânı var mı?,Engelli öğrencilerimize özel bir burs verilmiyor. Öğrenim gördüğünüz sırada üniversitenin sağladığı diğer burs imkânlarına başvurabilirsiniz.
Görevli Öğrenci Programı,Görevli Öğrenci Programı’na ne zaman başvurabilirim?, Her akademik yılın başında ve yaz aylarında (ayrıca ihtiyaç halinde de) web sayfamızda yayınlanan duyuruları takip ederek başvuru yapabilirsiniz. Ayrıca ara dönemlerde boşalan kadroların yerine değerlendirilmek üzere başvurular alınır. Lütfen ilanları takip ediniz.
Görevli Öğrenci Programı,Görevli Öğrenci Programı’nın başvuru şartları nelerdir?," İngilizce Hazırlık Programı’nı bitirmiş ve lisans/önlisans programına başlama seviyesinde, Genel Not Ortalaması 2,00 ve üzerinde, disiplin cezası almamış, kaydını dondurmamış, staj yapmayan lisans ve önlisans öğrencileri başvuru yapabilir."
Görevli Öğrenci Programı,Başvuru süresini kaçırdım. Ne yapmam gerekir?, Akademik yılın ilerleyen zamanında boşalan kadrolar olduğunda değerlendirilmek üzere başvuru yapabilirisiniz ve ara dönemlerde ilave kadrolara ihtiyaç duyan birimler için ilanlar verilmektedir. Başvurunuzu yapabilirsiniz.
Görevli Öğrenci Programı,Üniversite’nin hangi birimlerinde çalışabilirim?," Üniversitemizin idari ve akademik birimleri ile araştırma merkezlerinde görev almanız mümkün. İlanlarda, birimlerin istediği özellikler ve iş tanımı hakkında açıklama metni bulunur.Ayrıca Kariyer Merkezi’nin  ‘bilgikariyer.com’ web sayfasında, Görevli Öğrenci Programı sekmesinde detaylı bilgi bulabilirsiniz. Ara zaman başvurularında da bu bilgileri Görevli Öğrenci Programı Ofisi’nden alabilirsiniz."
Görevli Öğrenci Programı,Görevli Öğrenci Programı’na başlarsam alacağım destek nelerdir?," Görevli Öğrenci Programı’na kabul edilirseniz, çalışmanızın karşılığında aylık olarak yemek kartına yapılan dolumla yemek desteği, ücret desteği ve SGK hakkı kazanırsınız. Aylık azami 40 saat çalışarak elde edeceğiniz destek her akademik yılın başında Mütevelli Heyeti tarafından belirlenir ve duyurulur."
Görevli Öğrenci Programı,Başvurum hangi kriterlere göre değerlendirilmekte?," Başvurunuzun kabulünde birkaç kriter önemlidir. ÖSYS Bursu sahibi olmak, maddi ihtiyacını belgelemek, aranılan işe uygun özelliklere sahip olmak ve istenilen çalışma saatlerine uygun ders programına sahip olmak öncelikli seçim kriteridir."
Görevli Öğrenci Programı,Başvurum olumlu ise takip etmem gereken başka bir süreç var mı?," SGK girişinizi başlatmak için Banka işlemlerinizi zamanında bitirmeli ve evraklarınızı zamanında teslim etmelisiniz. Çalışma programına uymak, ilgili birim sorumlusunun iş tanımına uygun olarak vereceği işleri sorumlulukla yerine getirmek ve prosedürler uymak gereklidir."
Görevli Öğrenci Programı,Başvurum olumsuz ise tekrar ne zaman başvurabilirim?, Başvurularınız ait olduğu akademik dönem için -pozisyon oluşması halinde değerlendirilmek üzere ara dönemler için- kayıt altına alınır. Her yeni akademik yıl ve yaz aylarında başvurunuzu tekrarlayabilirsiniz.
Görevli Öğrenci Programı,Görevli Öğrenci Programı’na başladığımda derslerime olumsuz etkisi olur mu?," Çalışma programınız, bölümdeki ders programınız göz önüne alınarak yapılır. Derslerden artan zamanlar, çalışma programına alınır ve haftada 5 veya en fazla 10 saat çalışılabilirsiniz. Akademik başarınızı etkilediğini düşündüğünüz durumlarda lütfen ilgili birim sorumlusuna durum hakkında bilgi veriniz."
Kariyer Merkezi,Kariyer Merkezi’nin sunduğu hizmetler ücretli midir?, Kariyer Merkezi’nin sağladığı bütün faaliyetler ücretsizdir.
Kariyer Merkezi,İstanbul Bilgi Üniversitesi dışından gelen arkadaşlarım Kariyer Merkezi etkinliklerine katılabilir mi?, Maalesef. Bütün aktivitelerimiz yalnızca BİLGİ öğrenci ve mezunlarına yöneliktir.
Kariyer Merkezi,Kariyer Merkezi bana iş/staj bulur mu?," Kariyer Merkezi İŞKUR onaylı bir istihadam bürosu değildir. Varlık nedeni öğrenci ve mezunlarımıza iş bulmak değil onlara kariyer hayatı boyunca ihtiyaç duyacakları işe alınabilirlik becerilerini kazandırmaktır.  Kariyer Merkezi web sitesine ilan bırakan kuruluşların iş ve staj olanaklarını görüntüleyebilir ve başvuruda bulunabilirsiniz, fakat bu Kariyer Merkezi’nin bu firmalarla anlaşmalı olduğu anlamına gelmez. Başvuru süreci firma ile başvuruyu yapan aday arasındadır."
Kariyer Merkezi,Gönüllü staj nedir? Benim için avantajı nelerdir?," Fakültelerin mezuniyet yükümlülüğü olarak belirttiği “Zorunlu Staj”ların dışında, öğrencinin deneyim kazanmak için yaptığı diğer stajlara verilen ad “Gönüllü Staj”dır. Bir çok öğrencimiz yaptığı gönüllü stajlar sayesinde, işe girmeden önce gerçekten ne istediğini ve/veya istemediğini görerek doğru adımlarla ilerlemesine yardımcı olmaktadır. Kariyer Merkezi olarak öğrencilerimizin gönüllü stajları için SGK’larını ödemekteyiz. Bu da öğrencilerimizin staj bulma ve staja yerleştirilmeleri konusunda önemli rekabet avantajı sağlamaktadır."
Kariyer Merkezi,Gönüllü staj yapmak istiyorum. Ne yapmam gerekir?," Staja başlamadan en az iki hafta önce Kariyer Merkezi’yle görüşerek, gerekli evrakları en az 5 iş günü öncesinden Kariyer Merkezi’ne orjinal belgeleri teslim etmelisiniz. İlgili belgeler için: www.bilgikariyer.com ‘dan tıklayarak “Gönüllü Staj Yapmak İsteyen Öğrenciler” başlığı altındaki bilgilere ulaşabilirsiniz."
Kariyer Merkezi,Kariyer Merkezi beni bana uygun olan işlere yönlendirir mi?," Kariyer Merkezi size uygun olan staj ve iş olanaklarını sunar ancak yönlendirme yapılmamaktadır. Onun yerine koçluk, danışmanlık, sertifika programları, seminerler ve çeşitli hizmetlerle öğrencinin kendi potansiyel ve fırsatlarını keşfetmeleri sağlanmaktadır. Staj ve iş olanakları için Bilgi Kariyer'de yayınlanan ilanları inceleyebilirsiniz."
Kariyer Merkezi,Kariyer Merkezi’nden hangi hizmetleri alabilirim?," “CV - Ön Yazı - Motivasyon Mektubu Düzenleme, “Mülakat Provaları”, “Koçluk” ve “Danışmanlık” öğrencilere birebir yapılan görüşmelerle sunduğumuz hizmetlerdir. Ayrıca üniversite-sektör işbirliği çerçevesinde çeşitli sertifika programları, kişisel gelişim ve iş hayatına hazırlık seminerlerimiz mevcuttur. Mezun-öğrenci ilişkilerini güçlendirmek adına yaptığımız mentorluk programı da yapılmaktadır. Bunların yanı sıra sivil toplum kuruluşlarıyla ortaklaşa yürüttüğümüz programlarımız vardır. Şu an aktif olan programlarımız ve detaylı bilgi için www.bilgikariyer.com 'u ziyaret edebilirsiniz."
Kariyer Merkezi,Koçluk ve danışmanlık arasındaki fark nedir?," Danışmanlık; Ne yapmak istediğini bilen fakat nasıl yapacağını bilmeyen tüm öğrenci ve mezunlarımıza yönelik birebir yapılan görüşmelerdir. 3 Danışmanımız görev yapmaktadır. Koçluk ise; Öğrenci ve mezunlarımızın “Ne istiyorum?” – “Nasıl yapabilirim?” – “Nereden başlamalıyım?” sorularının cevaplarını bulabileceği bir hizmettir. Ortalama 45 dk-1 saat süren birebir yapılan seanslar eşliğinde gerçekleştirilmektedir. Öğrencilerimizin kendisini yeniden keşfetmesini sağlayan bir süreçtir. Kişinin seanslarda duygu durumlarıyla yüzleşerek kendini tanımasını sağlar. Farkında olmadığı yetkinliklerini-becerilerini keşfederek farkına varmasını ve varolanları geliştirmesine destek olur. Bir nevi bir keşif yolculuğu olarak da nitelendirebiliriz. Kariyer Merkezi bünyesinde şu an için koçluk eğitimi almış 2 koç çalışmaktadır. Gestalt Koçluğu ve genel koçluk olmak üzere iki tür koçluk vardır. Gestalt Koçluğunu Canan Tütüncükara, genel koçluğu Duygu Biricik Gülseren vermektedir. Koçluk görüşmelerine başlayan öğrenci/mezunlarımızın bu görüşmelerden fayda sağlayabilmesi için ortalama 8-10 seans almaları gerekmektedir. Kişinin talebi doğrultusunda devam eden bir süreçtir. Kişi bu süreçte ve sonrasında kendisindeki değişimleri ve hayatındaki yansımalarını rahatlıkla görmektedir."
Kariyer Merkezi,Sertifika programlarına katılım şartı nedir?, Her sertifika programının kendine göre katılım koşulları olmakla beraber genellikle 3. ve 4. Sınıf öğrencilerine açık programlardır. Daha detaylı koşullar ise her programın duyuru metninde yer almaktadır. Öğrencilerimiz başvuru sırasına göre kontenjan dahilinde programa kabul edilirler.
Kariyer Merkezi,Sertifika Programlarından katılım belgesi alma şartları nelerdir?, Her programın süresine bağlı devamlılık koşulu ve program içeriğine göre öğrencilerimiz katılım belgesi almaya hak kazanır.
Kariyer Merkezi,Sertifika programları sonunda staj imkanı sağlanır mı?, Her programın süresine bağlı devamlılık koşulu ve program içeriğine göre öğrencilerimiz katılım belgesi almaya hak kazanır.
Kariyer Merkezi,"Öğrenci değil, mezunum. Kariyer Merkezi’nden ben de faydalanabilir miyim?", Tüm bölümlerde okuyan ve mezun olan öğrencilerimiz hizmetlerimizden faydalanabilir.
Kariyer Merkezi,Mentorluk Programı nedir?," Alanında en az 3-5 yıl sektör deneyimine sahip BİLGİ mezunlarımızla, öğrencilerimizin eşleştirilerek bilgi ve deneyim paylaşımı yapılan bir süreçtir. Mezunlarımız gönüllü olarak bu hizmeti vermektedirler. Öğrencimiz ilgi duyduğu sektör ve çalışma alanı dahilinde, atanan mentoru ile 6 aylık süre boyunca birbir iletişim kurarak mentorluk alma imkanına sahip olur. Mentorluk Programı’nın  bir parçası olmak isteyen mezunlarımız kariyermerkezi@bilgi.edu.tr adresine CV’lerinizi gönderebilirsiniz. "
Kariyer Merkezi,Kariyer Merkezi hangi saatler arası çalışır?, Hafta içi 08.30 – 17.30 saatleri arasında santralistanbul Kampüsü ÇSM 110 no’lu ofise gelerek bize ulaşabilirsiniz.
Kariyer Merkezi,Kariyer Merkezi’ne nasıl başvurabilirim?," Kariyer Merkezi’ne kariyermerkezi@bilgi.edu.tr adresine e-mail ile randevu talebinizi yazarak veya www.bilgikariyer.com üzerinden “Danışman Randevusu” başlığına tıklayarak bize ulaşabilirsiniz. “Danışmanlık”, “Koçluk”, “CV/Kapak Yazısı Düzenleme” ve “Mülakat Provaları” için randevu almadan gelmemenizi öneririz. Aksi takdirde sizinle ilgilenecek kişiler başka görüşmede olabilirler."
Kütüphane,Kaynak gecikme bedelini nasıl ödeyebilirim?," Aşağıdaki banka hesabına para cezanızı ödeyebilirsiniz. Daha fazla bilgi için İstanbul Bilgi Üniversitesi Kütüphane ve E- Kaynaklar Geciken Kaynaklar Kütüphane Politikasını http://library.bilgi.edu.tr/borrowing_circulation_tr.html linkinden takip edebilirsiniz. Garanti Bankası Çağlayan Şubesi Şube No: 403  Hesap No: 6201302 IBAN: TR200006200040300006201302 Açıklama : ""Kütüphane Gecikme Bedeli, Ad ve Soyad Not: Dekontu kutuphane@bilgi.edu.tr adresine gönderebilir veya çıktı alıp kütüphaneye teslim edebilirsiniz."
Kütüphane,Kütüphanelerarası ödünç verme yoluyla (ILL) nasıl kitap getirtebilirim?," Bu hizmetten Kütüphane'ye kayıtlı akademisyenler, yüksek lisans ve doktora öğrencileri yararlanabilir. ILL, BİLGİ Kütüphanesi'nde bulunmayan kitap ve makaleleri kullanıcıların isteği üzerine diğer kütüphanelerden sağlar. Kullanıcılar ILL isteklerini online olarak http://opac.bilgi.edu.tr/illb"
Kütüphane,Kütüphane hangi saatlerde açıktır?, Kütüphanenin açık olduğu saatleri aşağıda belirtilen link aracılığla takip edeblirsiniz. http://library.bilgi.edu.tr/screens/library_hours_tr.html Kütüphaneler resmi tatillerde kapalıdır. Kütüphaneler sınav dönemlerinde daha uzun süreli açık tutulmaktadır. Gerektiğinde kütüphane saatlerinde değişiklik yapılır.
Kütüphane,Şifremi unuttum. Ne yapmalıyım?," Kütüphane web sayfasında yer alan ""My Account (https://opac.bilgi.edu.tr/patroninfo)"" alanını kullanabilir ve bu kısımda yer alan ""Forgot Your PIN (https://opac.bilgi.edu.tr/pinreset~S10)” seçeneğini kullanarak şifre yenileme işleminizi gerçekleştirebilirsiniz."
Kütüphane,Ödünç aldığım kaynağın kullanım süresini nasıl uzatabilirim?," Ödünç alınan materyal başkası tarafından ayırtılmamışsa (hold konulmamışsa), ödünç alma süresi uzatılabilir. Bir materyalin ödünç süresi web üzerinden 2 kere uzatılabilir. İade tarihini uzatma işlemi telefonla veya e-postayla yapılmamaktadır. Ödünç süresi uzatılmak istenen materyalin süresi dolmadan uzatma işlemi yapılmalıdır. Ödünç süresini uzatmak kullanıcının sorumluluğundadır. Her kullanıcı kütüphaneye getirdiği materyalin uzatma işlemini ödünç verme bankosunda kendi yaptırmalıdır."
Kütüphane,İstanbul Bilgi Üniversitesi'nden mezun öğrenciler Kütüphane'den faydalanabilir mi?," Mezun öğrencilerin İstanbul Bilgi Üniversitesi Kütüphanelerinden faydalanabilmeleri için ""Bilgim : İstanbul Bilgi Üniversitesi Mezunlar Derneği” ne üye olmaları gerekmektedir. Derneğe üye olduktan sonra kütüphaneye gelerek ""Kütüphane Kayıt Formu""nun doldurulması gerekmektedir."
Kütüphane,PIN nasıl oluşturulur?," Kütüphane sayfalarında bulunan Kütüphane Hesabım linkine tıklayın. Adınızı ve ID numaranızı (okul / sicil numaranız) yazıp, PIN alanını boş bırakarak Submit butonuna tıklayın. Bir sonraki ekranda, kendinize yeni bir PIN oluşturmanız istenecektir. İstediğiniz kodu iki defa girdikten sonra Submit butonuna tıklayın. Bundan sonraki tüm girişlerinizde, belirlediğiniz PIN kodunu kullanmaniz gerekmektedir."
Kütüphane,E-kitaplardan nasıl yararlanabilirim?," Kütüphanemiz e-kaynak koleksiyonunda 350.000'den fazla e-kitap bulunmaktadır. Öğrencilerimiz bu kitapları dilerse kampüs içinden dilerseler kampüs dışından online olarak okuyabilirler. Ya da e-kütüphanemize erişerek bu kitapları bilgisayar, tablet, mobil cihazları veya  kütüphanemizde bulunan e-kitap okuyucuları ile ödünç alabilirler. Böylece öğrencilerimiz internet olmadığında e-kitapları okumaya devam ederler."
Lisans/Önlisans Öğrenci İşleri,Öğrenci İşleri’nin çalışma saatleri nelerdir?, Öğrenci İşleri ofisleri hafta içi saat 08.30-17.00 arasında hizmet verir.
Lisans/Önlisans Öğrenci İşleri,Akademik yıl nedir?, Öğrenim görülen ve en az iki dönemden oluşan öğretim yılıdır.
Lisans/Önlisans Öğrenci İşleri,Akademik Takvim nedir ve nereden ulaşabilirim?," Akademik Takvim, öğrencinin bir akademik yıl için kullanacağı bir zamanlama rehberidir. Akademik Kurul tarafından her akademik yıl için saptanır ve Üniversite web sayfasında yayınlanır. Kayıt ve sınav dönemleri ile önemli başvuru tarihleri Akademik Takvim’de belirtilir. Öğrencilerimizin özellikle ders seçimi, vb. konularda takvime uymaları zorunludur. Aksi halde hak kaybı yaşanabilir."
Lisans/Önlisans Öğrenci İşleri,SIS şifremi hatırlamıyorum. Ne yapmalıyım?," SIS (Öğrenci Sayfası), BİLGİ Online, Kütüphane veya BİLGİ E-mail gibi tüm servisler için ortak bir şifre kullanılmaktadır. Şifrenin unutulması durumunda, ""bilgipass"" yazıp 2322’e SMS göndererek geçici şifre edinilebilir. Şifrenin ilk kullanımda değiştirilmesi gerekmektedir. Yeni şifre; sis.bilgi.edu.tr (SIS/Öğrenci Sayfası) üzerindeki “Şifre Değiştirme” adımından oluşturulabilir. Verilen linkten kayıtlı kişisel bilgilerinizi doğrulayarak yeni şifre üretebilirsiniz. https://sis.bilgi.edu.tr"
Lisans/Önlisans Öğrenci İşleri,Öğrenci işleri'ne nasıl ulaşabilirim?, Her kampüsümüzde bir Öğrenci İşleri Ofisi bulunmaktadır. Ofis adreslerimiz ve iletişim bilgileri aşağıdaki gibidir: Dolapdere Kampüsü Hacıahmet Mahallesi Pir Hüsamettin Sokak No:20 34440 Beyoğlu İstanbul. Santralistanbul Kampüsü  Eski Silahtarağa Elektrik Santralı  Kazım Karabekir Cad. No: 2/13 34060 Eyüp İstanbul / Fax: 0212 625 98 34 . (İngilizce Hazırlık ve Sağlık Programları için) Kuştepe Kampüsü İnönü Cad. No:6 Kuştepe 34387 Şişli/İstanbul e-mail: info@bilgi.edu.tr Tel: 444 0 428
Lisans/Önlisans Öğrenci İşleri,Dikey Geçiş Nasıl Yapabilirim,"Dikey Geçiş, ÖSYM’ce yapılan merkezi bir sınavla (DGS), 2 yıllık önlisans programından 4 yıllık lisans programına geçiştir. Meslek Yüksek Okulu mezunları ya da son sınıf öğrencileri, her yıl ÖSYM’nin belirlediği tarihte, DGS için başvuru yapabilir. DGS ile yerleşen öğrencilerimizin daha önceden aldığı derslerden muaf olmaları için Ders Muafiyet Formu ‘nu doldurarak Ön Lisans programından almış oldukları dersleri gösteren resmi transkript (not durum belgesi) ve ders içerikleri ile beraber Öğrenci İşleri'ne başvurması gerekir."
Lisans/Önlisans Öğrenci İşleri,"İç yatay geçiş (bölüm değiştirme) nasıl yapılır, kimler başvurabilir?", Ayrıntılı bilgi için tıklayınız. İstanbul Bilgi Üniversitesi İç Yatay Geçiş Yönergesi
Lisans/Önlisans Öğrenci İşleri,"Dış yatay geçiş nedir, kimler başvurabilir?", Ayrıntılı bilgi için tıklayınız. İstanbul Bilgi Üniversitesi Dış Yatay Geçiş Yönergesi
Lisans/Önlisans Öğrenci İşleri,Çift ana dal (Double Major) nedir? Kimler başvurabilir?," Çift anadal (major) eğitim-öğretimi, bir lisans programına kayıtlı olan bir öğrencinin, ikinci bir lisans diploması almak amacıyla diğer bir lisans programına devam etmesidir."
Lisans/Önlisans Öğrenci İşleri,Yan dal (Minor) nedir? Kimler başvurabilir?," Yan dal (“minor”) eğitim-öğretimi, bir lisans programına kayıtlı olan öğrencinin, bilgisini artırmak amacıyla ikinci bir lisans programından ders almasıdır. Kayıtlı olunan lisans programına “anadal”, başvurusu kabul edilen lisans programına ise “yan dal” denir. Başvuru Koşulları: • En az 2,60 GNO • Başvurulan yarıyıl başında kayıtlı olunan lisans programının o yarıyıla kadarki zorunlu dersleri ile zorunlu kredi yükünü tamamlanmış olması ve derslerin tümünden başarılı olunması. Başvuru tarihleri akademik yıl başlamadan önce Öğrenci İşleri Ofisi tarafından anons edilir. Yan dal için en erken 3., en geç 6. yarıyılın başında başvurulabilir."
Lisans/Önlisans Öğrenci İşleri,Öğrenci İşleri’nden hangi belgeleri alabilirim ve nasıl başvuruda bulunabilirim?," Öğrenci İşleri’nden öğrenci belgesi, not dökümü (transcript), İngilizce Hazırlık Programı’nı bitirdiğinize dair belge, disiplin belgesi ve ayrıca “diğer” seçeneğini kullanarak bölüm sıralamanızı gösteren belge, kayıt sildirme belgesi ve muhtemel mezuniyet tarihini gösterir belge alabilirsiniz. Öğrenci Belgesi, Disiplin Belgesi , Transcript, Hazırlık Muafiyet ve Hazırlık Başarı Belgesi başvurularınız için SIS sayfalarınızdan Belge Talep bölümünden ilgili belgeyi seçip talepte bulunabilirsiniz. Belge talepleriniz Elektronik Belge Yönetim Sistemi (EBYS) üzerinden (……@bilgiedu.net) adreslerinize e-posta olarak gönderilecektir ve Öğrenci İşleri tarafından basılı teslim yapılmayacaktır. İhtiyacınız halinde size gönderilen belgenizi basabilir veya isteyen kurumlara e-posta olarak gönderebilirsiniz. Yukarıda belirtilen belgelerin dışında ihtiyacınız doğrultusunda “Diğer (Other)” seçeneğini kullanarak belge talebinizi oluşturabilirsiniz. Diğer seçeneğini kullanırken lütfen talep ettiğiniz belge hakkında “eklemek istedikleriniz “bölümünü doldurarak adet, dil, teslim alınacak kampüs seçeneklerini işaretlemeniz gerekmektedir."
Lisans/Önlisans Öğrenci İşleri,Öğrenci kimliğimi nasıl ve nereden alabilirim?, Öğrencilerimizin kimlikleri Üniversitemiz’e ilk kayıt işlemleri yapılırken verilmektedir.
Lisans/Önlisans Öğrenci İşleri,Öğrenci kimliğimi kaybettim. Nasıl yenileyebilirim?," Yeni öğrencilerimizin kimlikleri Üniversitemiz’e kayıt işlemleri yapılırken verilmektedir. Öğrenci kimliğini kaybeden öğrencilerimiz, santralistanbul Kampüsü Öğrenci İşleri Ofisi’nden yeni kimliğini alabilir."
Lisans/Önlisans Öğrenci İşleri,İstanbulkart (paso-iett seyahat kartı) nasıl alabilirim?, ÖSYS ile İstanbul Bilgi Üniversitesi’ne yerleşen yeni öğrencilerin pasoları kayıt işlemleri yapılırken verilmektedir. Pasosu olmayan veya kaybeden öğrencilerin İETT’ye bireysel başvuru yapmaları gerekmektedir. istanbulkart başvurusu için tıklayınız.
Lisans/Önlisans Öğrenci İşleri,Adres ve/veya iletişim bilgilerimde değişiklik oldu. Ne yapmalıyım?," İletişim bilgilerinizi de Öğrenci Sayfanız’dan yenileyebilirsiniz. Telefon numaralarınız ve mail adresleriniz, öğrenci sayfasına girişte kullandığınız şifre değişikliği için ya da önemli durumlarda akademisyenlerin ve idari personelimizin size ulaşabilmesi için mutlaka güncellenmelidir."
Lisans/Önlisans Öğrenci İşleri,Transkriptimi (Not Durum Belgesi) nasıl alırım?," Aşağıdaki işlemler yapılarak SIS (Öğrenci Sayfası) üzerinden Not Durum Belgesi (Transcript) talep edilebilir.“SIS (Öğrenci Sayfası)”e girilir. “Belge Talep (Document Request)” menüsüne girilir.“Transcript” opsiyonu seçildikten sonra, “Yeni Belge (New Request)” butonuna basılır ve açıklamalar okunup onaylama kutucuğu işaretlendikten sonra “Kaydet (Save)” butonuna basılır. Transkript talepleriniz her başvurunuz için tek bir dosyada hem Türkçe hem de İngilizce olarak Elektronik Belge Yönetim Sistemi (EBYS) üzerinden adreslerinize (……@bilgiedu.net) e-posta olarak gönderilecektir. Öğrenci İşleri tarafından basılı belge teslimi yapılmayacaktır"
Lisans/Önlisans Öğrenci İşleri,Başarı sıramı nasıl öğrenebilirim?," Başarı sıranızı Öğrenci İşleri Ofisi’nden öğrenebilir ya da Öğrenci Sayfanız’dan belge talep linkini kullanarak, “diğer” seçeneğinden açıklama yaparak yazılı olarak talepte bulunabilirsiniz."
Lisans/Önlisans Öğrenci İşleri,(Erkek öğrenciler için) Askerlik ertelemem için ne yapmam gerekli?," Erkek öğrencilerimizin askerlik hizmeti , 28 yaşına kadar öğrencilik haklarının devam etmesi koşuluyla ertelenebilmektedir. Bunun için öğrencilerimizin ilgili dönem ve yıl için ders kayıtlarını yapmış olması gerekmektedir."
Lisans/Önlisans Öğrenci İşleri,Kaydımı nasıl dondurabilirim?," Kayıt dondurma şartları Kredili Sistem Lisans ve Önlisans Öğretim ve Sınav Yönetmeliği’nin ilgili maddesi tarafından belirlenmektedir. Bu maddeye istinaden, ağır ve sürekli hastalık, askerlik, tutukluluk veya hükümlülük gibi Üniversite’ye gelmeyi engelleyen durumlarda, gerekli belgeler sunularak kayıt dondurma işlemi yapılabilir. İngilizce Dil Hazırlık Programı da dahil olmak üzere tüm öğrenim süresi içinde toplam dört yarıyıl kayıt dondurulabilir. Kayıt, en az bir yarıyıl için dondurulur."
Lisans/Önlisans Öğrenci İşleri,Ne zamana kadar kayıt dondurma başvurusunda bulunabilirim?," Kayıt dondurma başvuruları şahsen, ara sınavların başlamasından bir hafta öncesine kadar yapılabilir."
Lisans/Önlisans Öğrenci İşleri,Kaç dönem kayıt dondurabilirim?, Öğrenim yaşamınız boyunca en çok 4 dönem ve üst üste en fazla 2 dönem kayıt dondurabilirsiniz.
Lisans/Önlisans Öğrenci İşleri,Kaydımı nasıl sildirebilirim?," Kayıt sildirme işlemleri için şahsen başvurmanız ya da sizin adınıza noterden vekalet verdiğiniz kişinin başvurması gerekir. santralistanbul Kampüsü Öğrenci İşleri Ofisi’ne başvurup bir form doldurarak, aynı gün içinde belgelerinizi teslim alabilirsiniz."
Lisans/Önlisans Öğrenci İşleri,"Almakla yükümlü olduğum kredileri, müfredatı nereden görebilirim?", Öğrenci Sayfanız’da “Registration Status” başlığı altında görebilirsiniz.
Lisans/Önlisans Öğrenci İşleri,Derslerin içerikleri hakkında nerden bilgi alabilirim?, Öğrenci Sayfanız’da “Course Catalog” başlığı altından arama yaparak bulabilirsiniz.
Lisans/Önlisans Öğrenci İşleri,Derslere devam zorunluluğu var mı?," Yönetmeliğimize göre öğrencilerimiz, kayıtlı oldukları her türlü ders, uygulama, laboratuvar çalışmaları ve bunların gerektirdiği veya ilgili öğretim elemanının gerekli gördüğü sınav ve diğer akademik çalışmaların hepsine katılmakla yükümlüdürler. Öğrencilerin devam durumları dersin öğretim elemanı tarafından değerlendirilir."
Lisans/Önlisans Öğrenci İşleri,"Aldığım bir dersten başarısız olursam, ne yapmalıyım?"," Zorunlu bir dersten F notu alan öğrenci, bu dersi kredi yüküne ve ders seçimine ilişkin kurallar dahilinde, açıldığı ilk dönem tekrarlamak zorundadır. Seçimlik bir dersten F notu alan öğrenci, bu dersi tekrarlar veya bu dersin yerine bir başka seçimlik ders alabilir."
Lisans/Önlisans Öğrenci İşleri,Daha önceden aldığım ve başarılı olduğum bir dersi tekrar edebilir miyim?," Öğrenciler koşullu geçer ( D, D+, C-) not almış oldukları dersleri tekrar edebilirler. Ancak C ve üzeri bir not aldığınız dersi hiçbir koşulda tekrar edemezsiniz."
Lisans/Önlisans Öğrenci İşleri,"Ders muafiyeti nedir, nasıl ders muafiyeti alabilirim?"," İstanbul Bilgi Üniversitesi öğrencisi iken daha önce başka bir yüksek öğretim kurumunda veya İstanbul Bilgi Üniversitesi’nde almış olduğunuz aynı /eşdeğer dersler için ders muafiyeti ilgili Fakülte Yönetim Kurulu’na yazılmış dilekçe, resmi not dökümü (official transcript) ve onaylı ders içerikleri ile Öğrenci İşleri Ofisi’ne başvurabilirsiniz. Başvurunuz Fakülte Yönetim Kurulu tarafından değerlendirilerek karara bağlanır."
Lisans/Önlisans Öğrenci İşleri,Başka bir üniversiteden ders almam mümkün mü?," Başka yüksek öğretim kurumlarından alınabilecek azami ders ve kredi sayısı, ders alınması için asgari Genel Not Ortalaması, hangi yarıyıl, sınıf veya durumdaki öğrencilerin ders alabilecekleri, koşullu geçer notlu derslerin alınıp alınamayacağı gibi koşulları belirleme konusunda, öğrencisi olduğunuz Fakülte/Yüksek Okul/Meslek Yüksek Okulu Yönetim Kurulları yetkilidir."
Lisans/Önlisans Öğrenci İşleri,Bir dersin öğretim elemanına nasıl ulaşabilirim?," Öğrenci Sayfanız’da sağ üst köşede “Search” adımından ilgili öğretim elemanının isim ve soyadını yazarak iletişim bilgileri, verdiği dersler ve programına ulaşabilirsiniz."
Lisans/Önlisans Öğrenci İşleri,Ders kaydımı nasıl yapabilirim?," Ders kayıt dönemleri Akademik Takvim’de belirtilmiştir. Öğrencilerimizin güz ve bahar dönemlerinde kayıt yapmaları zorunludur. Önceden randevu almak koşuluyla belirtilen hafta içinde Öğrenci Sayfanızdan online olarak ders kaydı yapabilirsiniz. Ders kaydı yapmanız için üç randevu opsiyonunuz bulunmaktadır. Birincisi ilk randevuyu aldığınız gün ve saat, ikincisi aynı gün öğleden sonrası için randevu alabilirsiniz, son hakkınız kaydın son günü öğleden sonrasıdır. Ders kayıtları haftasında web sayfamızda ve öğrenci sayfalarında verilen sunumları izlemenizi öneririz."
Lisans/Önlisans Öğrenci İşleri,Ders programımı ne zaman ve nereden görebilirim?," Ders programları, ders kayıt haftasından bir hafta önce web üzerinden açıklanır. Ders programları ve derslerin alınması için aranan koşulları, Öğrenci Sayfanız’da ayrıntılı şekilde bulabilirsiniz. İlgili döneme ait ders programınızı Öğrenci Sayfanız’dan alabilirsiniz."
Lisans/Önlisans Öğrenci İşleri,Ders kaydıma nasıl onay alabilirim?, Ders kayıtları akademik danışmanlar tarafından onaylanır. Yapmış olduğunuz ders kaydına ders kayıt sürecinin sonuna kadar Akademik Danışmanınızdan onay almanız gerekir.
Lisans/Önlisans Öğrenci İşleri,Akademik danışman kimdir?," Her öğrenciye 1.sınıftan itibaren kayıtlı bulunduğu bölümün önerisi üzerine ilgili fakülte yönetim kurulu tarafından bir danışman görevlendirilir. Öğrencilerimiz her akademik dönem başında, ders programlarını akademik danışmanlarına onaylatırlar. Öğrencilerin başarı durumlarına göre fazla ders almak ya da ilgi alanlarına göre seçmeli derslere yönlendirilmeleri akademik danışmanlar tarafından yapılır. Ders programlarındaki her türlü değişiklik akademik danışmanlar tarafından onaylanır."
Lisans/Önlisans Öğrenci İşleri,Bir dönemde en az ve en fazla kaç kredi alabilirim?," Öğrencilerin yarıyıllık olağan kredi yükü otuz (30) kredidir. Yaz Okulu hariç olmak üzere, azami kredi yükü bir akademik yılda seksen (80) kredidir, ancak bir yarıyılda kırk iki (42) kredi aşılamaz. Birinci ve ikinci yarıyıldaki lisans-önlisans öğrencileri ilgili yönetmelikte belirlenen özel haller dışında olağan kredi yükünü aşamaz."
Lisans/Önlisans Öğrenci İşleri,Ön koşul (prerequisite) nedir?, Öğrencilerin programında yer alan bazı derslerin alınabilmesi için daha önceden alınmış ve geçilmiş olması gereken dersleridir. SIS (Öğrenci Sayfası) üzerindeki COURSE CATALOG başlığından derslerin içerikleri ve varsa kısıtları/koşulları görülebilir.
Lisans/Önlisans Öğrenci İşleri,Özel izin (Consent) nedir?," Bazı dersler özel bilgi birikimi gerektirebilir. Bu dersler için özel izin (consent) gerekir. İlgili dersin öğretim elemanıyla görüşerek “consent” alabilirsiniz. Ancak, “consent” almak derste yer açıldığı anlamına gelmez."
Lisans/Önlisans Öğrenci İşleri,"Öğrenim ücretini ders kayıtlarından sonra ödersem, derslere kayıt yaptırabilir miyim?"," Öğrenim ücretini ödemeden ders kaydınızı yapabilmeniz mümkün değildir. Bu nedenle, en geç ders kaydı haftası öncesine kadar kayıt ücretinizi yatırmış olmanız gerekir. Geç ders kaydı için ara sınavların başlamasından bir hafta öncesine kadar dilekçe verebilirsiniz. Dilekçeleriniz Üniversite Yönetim Kurulu’nda kabul edildikten sonra ders kaydınızı yapabilirsiniz. Geç ders kayıtları en erken add-drop döneminin bitiminden itibaren yapılabilir."
Lisans/Önlisans Öğrenci İşleri,Ders kayıtlarından sonra bir dersi bırakıp başka bir ders almak istiyorum. Nasıl ve ne zaman bu değişikliği yapabilirim?," Öğrenciler kayıtlı bulundukları derslerden seçimlik olanlarını Akademik Takvim’deki “Ders Ekleme-Ders Bırakma” dönemi içinde, danışmanlarının onayı ile değiştirebilir, bırakabilir veya yeni seçimlik ders alabilirler."
Lisans/Önlisans Öğrenci İşleri,Aldığım bir dersten nasıl ve ne zamana kadar çekilebilirim (withdrawal)?, Dersten çekilme işlemleri sadece seçimlik dersler için ve sadece Akademik Takvim’de belirlenen süre içinde yapılabilir. Dersten çekilme işleminizi Öğrenci Sayfanız’dan yapabilirsiniz. F aldığınız seçmeli dersleri bırakamazsınız.
Lisans/Önlisans Öğrenci İşleri,Ara ve final sınav programımı ne zaman ve nereden görebilirim?,Akademik Takvim’de belirtilen sınav tarihlerinden önce Öğrenci Sayfanız’da “View Exam” başlığı altından görebilirsiniz.
Lisans/Önlisans Öğrenci İşleri,"Bütünleme sınavı nedir, kimler girebilir."," Yükseköğretim mevzuatı uyarınca öğrenciye başarısız olduğu dersten bütünleme sınav hakkının verildiği hallerde kullanılır. Bütünleme sınavında alınan not, nihai notun hesaplanmasında final sınavı notu yerine geçer. Yarıyıl sonu sınavına kabul koşullarını yerine getirmemiş öğrenciler bütünleme sınavına katılamaz."
Lisans/Önlisans Öğrenci İşleri,"Mazeret sınavı nedir, kimler başvurabilir?"," Final ve bütünleme sınavı için mazeret sınavı bütünleme sınavı sonrasında yapılır. Mazeret başvurusu, sadece final sınavı ve yükseköğretim mevzuatı uyarınca bütünleme sınav hakkının verildiği hallerde bütünleme sınavı için yapılabilir. Ancak hem final hem de bütünleme sınavı için mazeret başvurusu yapılmaz. Mazeret başvurusu, mazeretin kalktığı tarihi, sağlık nedenlerinde ise rapor süresinin bitimini izleyen üç gün içinde, matbu mazeret formu doldurularak ve gerekli belge ve rapor eklenerek Öğrenci İşleri Müdürlüğüne yapılır. Gerekli hallerde, belgelerin tamamlanması veya ibrazı için ilgili dekanlığın onayıyla ek süre verilebilir. Bu sürelerden sonra yapılan mazeret başvuruları dikkate alınmaz. Öğrenci İşleri Müdürlüğü, başvuru süresinin ve verilmişse ek sürenin sonunda mazeret belgelerini; öğrenciye ilişkin bilgilerin, mazeret nedeninin ve talep edilen mazeret süresinin yer aldığı bir toplu liste ekinde Mazeret Komisyonuna iletir. Mazeret Komisyonu, yaptığı değerlendirme sonucunda aldığı kararları, Üniversite Yönetim Kuruluna sunar. Üniversite Yönetim Kurulu tarafından onaylanan kararlar, Üniversite binalarında uygun şekilde ilan edilir. Mazeret başvurularına ilişkin kararlara karşı, ilan tarihini izleyen günden başlamak üzere üç gün içinde ğrenci İşleri Müdürlüğüne başvurularak itiraz edilebilir. İtirazlar, Üniversite Yönetim Kurulu tarafından değerlendirilir ve haklı nedenlerin bulunması halinde kabul edilir. itiraz üzerine verilen kararlar kesindir. Mazeretlere ilişkin nihai kararlar gerekli işlemlerin yapılması için ilgili fakülte dekanlıklarına bildirilir. Mazeret bavurusu kabul edilen öğrencilere, mazeret sınavı hakkı ilgili yarıyıl içinde kullandırılır. Mazeret sınavına ilişkin ayrıntılar, ilgili öğretim üyesi ya da dekanlık tarafından belirlenir."
Lisans/Önlisans Öğrenci İşleri,Notlarımı ne zaman ve nereden görebilirim?," Final sınavı notlarınızı Akademik Takvim’de belirtilen notların ilan günü itibariyle Öğrenci Sayfanız’da “Grades” başlığı altında görebilirsiniz. Ara sınav notlarınız ise, ilgili öğretim elemanı tarafından BİLGİ Online sayfasında açıklanmaktadır."
Lisans/Önlisans Öğrenci İşleri,Notlarıma nasıl itiraz edebilirim?, Notların ilanını izleyen 3 iş günü içinde “Maddi İtiraz Formu”nu doldurarak Öğrenci İşleri Ofisi’ne şahsen başvuruda bulunabilirsiniz.
Lisans/Önlisans Öğrenci İşleri,Dönem not ortalaması (semester GPA) nedir?, Bir akademik dönem sonundaki not ortalamasına denir. Detaylı bilgi için: İstanbul Bilgi Üniversitesi Kredili Sistem Lisans-Önlisans Öğretim ve Sınav Yönetmeliği Madde 24.
Lisans/Önlisans Öğrenci İşleri,Genel Not Ortalaması (GPA) nedir?, Bulunduğunuz döneme kadar almış olduğunuz tüm derslerin not ortalamasına denir. Detaylı bilgi için: İstanbul Bilgi Üniversitesi Kredili Sistem Lisans-Önlisans Öğretim ve Sınav Yönetmeliği Madde 24
Lisans/Önlisans Öğrenci İşleri,Tek ders sınavı nedir?," Genel not ortalamaları en az 2,00 olup mezuniyet koşullarını yalnızca bir dersten (F) notu almış oldukları için yerine getiremeyen öğrencilere bu ders için ek bir sınav hakkı verilir. Genel not ortalamaları 2,00' nin altında olup yalnızca bir dersten (F) notu bulunan öğrencilere, bu dersten başarılı olmaları halinde genel not ortalamalarının 2,00 veya üstüne yükselmesi koşuluyla ek bir sınav hakkı verilir. Bu sınavda, en yüksek not bakımından bir kısıtlama uygulanmaz ve sınav sonucunda alınan not eski notun yerine geçer. Ek sınavda başarısız olan veya genel not ortalamalarını 2,00 veya üstüne çıkaramayan öğrenciler ders tekrarına ilişkin kurallara tabi olurlar."
Lisans/Önlisans Öğrenci İşleri,Ortalama yükseltme sınavı nedir?," Tüm derslerden başarılı olmalarına rağmen, mezuniyet koşullarını yalnızca genel not ortalamalarının 2,00’nin altında olması yüzünden tamamlayamamış olan öğrencilere, kendi seçecekleri bir dersten, genel not ortalamalarını 2,00 veya üstüne yükseltebilecek olmaları koşuluyla bir sınav hakkı verilir. Bu sınavda, en yüksek not bakımından bir kısıtlama uygulanmaz ve sınav sonucunda alınan not eski notun yerine geçer. Ek sınavda başarısız olan veya genel not ortalamalarını 2,00 veya üstüne çıkaramayan öğrenciler ders tekrarına ilişkin kurallara tabi olurlar."
Lisans/Önlisans Öğrenci İşleri,Sınamalı (“on probation”) durumdaki öğrenci kimdir?," Herhangi bir yarıyıl sonunda Genel Not Ortalaması 1.75 in altında olan öğrenciler, izleyen yarıyıl boyunca sınamalı öğrenci sayılır. Sınamalı öğrenciye olağan kredi yükünden fazla kredi verilmez."
Lisans/Önlisans Öğrenci İşleri,Başarısız (“unsatisfactory”) durumdaki öğrenci kimdir?," İki yarıyıl üst üste Genel Not Ortalamasını 1.75’in üzerine çıkaramayan öğrenciler, izleyen yarıyılda başarısı yetersiz öğrenci sayılır. Bu öğrenciler en fazla 30 kredilik ders alabilir. Öncelikli olarak o dönem açılan F derslerini tekrar etmek zorundadırlar.İki yarıyıl üst üste Genel Not Ortalamasını 1.75’in üzerine çıkaramayan öğrenciler, izleyen yarıyılda başarısı yetersiz öğrenci sayılır. Bu öğrenciler en fazla 30 kredilik ders alabilir. Öncelikli olarak o dönem açılan F derslerini tekrar etmek zorundadırlar."
Lisans/Önlisans Öğrenci İşleri,Mezuniyet şartları nelerdir?," Programının müfredatını en az 2,00 not ortalamasıyla tamamlayan ve genel not ortalaması da 2.00 ve üzeri olan öğrenciler mezuniyete hak kazanırlar."
Lisans/Önlisans Öğrenci İşleri,Diplomamı ne zaman ve nereden alabilirim?," Mezun olan öğrencilerimize ait diploma, diploma eki belgeniz e-imzalı olarak hazırlanıp ve Üniversitemiz Elektronik Belge Yönetim Sistemi (EBYS) üzerinden adreslerinize (……@bilgiedu.net) e-posta olarak gönderilmektedir. İhtiyacınız halinde size gönderilen diploma ve/veya belgenizi isteyen kurumlara e-posta olarak gönderebilirsiniz. Diplomanızı basılı belge olarak almak isterseniz SIS öğrenci sayfası belge talep’ten diğer seçeneğini seçerek talepte bulunmanız gerekir. E-imzalı diploma uygulaması nedeniyle ayrıca geçici mezuniyet belgesi hazırlanmamaktadır."
Lisans/Önlisans Öğrenci İşleri,Diplomamı benim yerime bir başkası alabilir mi?, Diplomanızın sizin yerinize bir başkasının alabilmesi için ilgili kişiye noter vekâleti vermiş olmanız gerekir.
Lisans/Önlisans Öğrenci İşleri,"Diploma Eki nedir, nasıl alabilirim?"," Diploma Eki (DE) Yükseköğretim Kurumları tarafından diplomanın yanı sıra verilen tamamlayıcı ve açıklayıcı bir belgedir. Diploma Eki, üniversite mezunlarının aldıkları eğitimin diğer ülke ve eğitim sistemlerinde tanıtılmasına yardımcı olmakta; aynı zamanda mezunun aldığı akademik derece, düzeyi, içeriği ve mesleki yetkinlikler hakkında detaylı bilgi vermektedir Diploma eki, İstanbul Bilgi Üniversitesi’nden mezun olan tüm öğrencilere otomatik ve ücretsiz olarak, yaygın kullanılan bir Avrupa dilinde (İngilizce) hazırlanmaktadır. Diplomanızla beraber belgeniz e-mailinize elektronik imzalı olarak gönderilecektir. Diploma Eki’nin Öğrenciler için Faydaları: • Yurtdışında daha kolay anlaşılan ve kıyaslanabilen bir diplomaya sahip olunması. • Öğrencinin akademik gelişimi ve öğrenimi boyunca kazandığı yeterliliklerin kusursuz bir tanımını içermesi. • Öğrencinin başarı ve yeterliklerinin tarafsız bir ifade olması. • İş imkânlarına veya ileri seviyedeki yurtdışı eğitim olanaklarına daha kolay erişim sağlanması. • İstihdam edilmeyi desteklemesi."
Lisans/Önlisans Öğrenci İşleri,"Diplomamı kaybettim, yeni diploma alabilir miyim?", Kayıp diploma talepleri mezuniyeti hangi yıl olursa olsun e-imzalı olarak hazırlanmaktadır. Kayıp diplomasını sadece e-imzalı olarak isteyenlerden ücret alınmayacaktır. Kayıp diplomasını e-imzalı ve basılı olarak talep edenlerin ise üniversitemiz hesabına 100 TL yatırmaları gerekmektedir.
Lisans/Önlisans Öğrenci İşleri,Mezuniyet başarı sıralamamı öğrenebilir miyim?, Mezuniyet başarı sıralamanızı Öğrenci İşleri ofislerinden öğrenebilir ya da Öğrenci Sayfanız’dan belge talep işlemi ile “diğer” belgeler başlığından yazılı olarak talep edebilirsiniz.
Lisans/Önlisans Öğrenci İşleri,"Onur ve Yüksek Onur Listesi nedir, nasıl girebilirim?"," Lisans öğrencileri için; Öğrenimlerini en çok sekiz yarıyılda, 3.50 veya daha yüksek GNO ile tamamlayanlar yüksek onur, 3.00 ile 3.49 arasında GNO ile tamamlayanlar onur listesine alınırlar. Bu durumlarını belirten özel bir belge kendilerine diplomaları ile birlikte verilir. Ancak, disiplin cezası almış olan öğrenciler bu listelere alınmazlar. Sekiz yarıyıllık sürenin hesaplanmasında uluslararası öğrenci değişim programı kapsamında yurtdışında okunan süreler dikkate alınmaz. Bu süre, İngilizce yeterliğini sağlayarak bahar yarıyılında lisans öğrenimine başlayan öğrenciler için dokuz yarıyıl olarak uygulanır. Önlisans öğrencileri için; Öğrenimlerini en çok dört yarıyılda, 3.50 veya daha yüksek GNO ile tamamlayanlar yüksek onur, 3.00 ile 3.49 arasında GNO ile tamamlayanlar onur listesine alınırlar. Bu durumlarını belirten özel bir belge kendilerine diplomaları ile birlikte verilir. Ancak disiplin cezası almış olan öğrenciler bu listelere alınmazlar."
Lisans/Önlisans Öğrenci İşleri,Mezuniyet törenlerine kim katılabilir?," İlgili Akademik Yılın sonunda yapılacak mezuniyet törenlerine daha önceki akademik yıllarda kredilerini tamamlayıp mezuniyet hakkı elde eden öğrencilerimiz ile  ilgili Akademik Yılın Bahar Dönemi başında; lisans programlarında 8. (sekizinci) döneminde, önlisans programlarında ise 4. (dördüncü)döneminde olan öğrencilerimiz mezuniyet törenlerine katılabilirler. İlgili Akademik Yılın Bahar Dönemi'nde, lisans programlarında 7. (yedinci); önlisans programlarında ise 3. (üçünçü) döneminde olan öğrencilerimiz ise ancak bir sonraki güz dönemi sonunda mezun olmaları durumunda ve bağlı oldukları fakülte veya yüksekokul kurullarına yapacakları yazılı başvuru sonrasında alınacak karara göre mezuniyet töreni listelerinde yer alabileceklerdir. "
Lisans/Önlisans Öğrenci İşleri,Üniversitemizde Yaz Okulu / Yaz Okulunda kaç ders alabilirim?," Yaz okulu takvimi ve ders bilgileri her yıl ilgili dönem öncesinde web’de yayınlanır. Bir yaz öğretimi döneminde başka Yüksek Öğretim kurumlarının yaz okulları ile Üniversitenin yaz okullarından alınabilecek derslerin toplam sayısı bir akademik yılda üçü, toplam AKTS kredi karşılığı da 21'i aşamaz."
Lisans/Önlisans Öğrenci İşleri,Mezuniyet törenleri ne zaman yapılır?, Mezuniyet törenleri bahar dönemi final sınavları sonrasında yapılır. Mezuniyet tören tarihleri Üniversite Yönetim Kurulu tarafından belirlenerek üniversitenin web sayfasında ilan edilir.
Lisans/Önlisans Öğrenci İşleri,Dışarıdan yaz okulundan nasıl ders alabilirim?," Fakülte, yüksek okul ve meslek yüksek okulu yönetim kurulları bu Yönergede belirlenen ders ve kredi sayısının altında olmak kaydıyla başka yüksek öğretim kurumlarından alınabilecek azami ders ve kredi sayısı, ders alınması için asgari genel not ortalaması, hangi yarıyıl, sınıf veya durumdaki öğrencilerin ders alabilecekleri, koşullu geçer notlu derslerin alınıp alınamayacağı gibi koşulları belirleme konusunda yetkilidir. Detaylar için linki tıklayınız."
Lisansüstü Öğrenci İşleri,Lisansüstü Öğrenci İşleri Ofisi çalışma saatleri nedir?, Akademik yıl boyunca haftaiçi 09:00-19:30/ Cumartesi 09:30-14:30. Yaz ve ara tatil döneminde haftaiçi 09:00-18:00
Lisansüstü Öğrenci İşleri,Lisansüstü Öğrenci İşleri Ofisi iletişim bilgileri nedir?," Lisansüstü Öğrenci İşleri Ofisi’ne aşağıdaki iletişim kanallarından ulaşılabilirsiniz:  santralistanbul Kampüsü, L1 binası Eski Silahtarağa Elektrik Santralı Kazım Karabekir Cad. No: 2/13 34060 Eyüp İstanbul 0212 311 73 57 – 0212 311 71 76  lisansustu@bilgi.edu.tr"
Lisansüstü Öğrenci İşleri,Lisansüstü programlara başvuru süreci nasıl ilerler?, Programlara başvuru Üniversite tarafından belirlenen tarihlerde internet sitemizde yer alan başvuru formu doldurularak yapılır. Programlar başvurusunu tamamlayan adaylarla değerlendirme süreciyle ilgili iletişime geçerler.
Lisansüstü Öğrenci İşleri,Kayıt süreci nasıl ilerler?," Başvurusu kabul edilen adaylar, evrak teslimi ve ödeme işlemleri için Lisansüstü Öğrenci İşleri Ofisi ve Mali İşler Ofisi ile iletişime geçebilirler."
Lisansüstü Öğrenci İşleri,Kayıt için gerekli belgeler nelerdir?," Geçici mezuniyet belgesi, e-devlet mezun belgesi ya da diplomanın noter onaylı fotokopisi (Aslı görülmek suretiyle fotokopisi, aslı gibidir kopyası, noter onaylı örneği;Doktora programları için yüksek lisans diploması ya da geçici mezuniyet belgesi). Lisans veya Yüksek Lisans derecesini yurt dışından alanlar için denklik belgesi. Resmi not dökümü (Transcript). Güncel tarihli askerlik durum belgesi. ALES / GMAT / GRE Sonuç Belgesi (Doktora programlarına ve Tezli programlara kayıt olan veya Program tarafından sınav sonuç belgesi istenen adaylar için). İngilizce / Dil yeterlik belgesi (Eğitim dili İngilizce olan Tezsiz Yüksek Lisans programları için, Tezli Yüksek  Lisans programları için TOEFL ,YDS, e-YDS  veya BİLET 3   sonucu, Doktora programları için TOEFL, YDS  veya e-YDS sonucu ). Yabancı Uyruklu Öğrenciler için: Lisans diplomasının noter onaylı fotokopisi (Doktora programları için yüksek lisans diploması ). YÖK onaylı diploma denklik belgesi. Resmi not dökümü (transkript). GRE ya da GMAT belgesinin aslı (Program’ın talep etmesi halinde). Pasaportun ilgili sayfalarının fotokopisi (kimlik bilgileri)."
Lisansüstü Öğrenci İşleri,Kayıt için gerekli belgeleri ofisinize gelemediğim durumlarda nasıl ulaştırabilirim?," Belgeleri noter onayı bulunmak suretiyle kargo ile ofisimize iletebilirsiniz. Dosyanız hazırlanıp sizinle iletişime geçilecektir. Adres : santralistanbul Kampüsü, L1 binası Eski Silahtarağa Elektrik Santrali Kazım Karabekir Cad. No: 2/13 34060 Eyüp İstanbul "
Lisansüstü Öğrenci İşleri,Burs olanakları ile ilgili hangi birim ile görüşmeliyim?, Burslu kontenjanı olan programlar için program koordinatörü ile iletişime geçebilirsiniz.
Lisansüstü Öğrenci İşleri,Özel öğrenci olarak belli derslere kayıt yaptırmam mümkün mü?," Üniversitemizde sunulan bazı derslere, programın uygun görmesi üzerine özel öğrenci olarak kayıt yaptırabilirsiniz. Kayıt yaptırmak için herhangi bir üniversitede Lisansüstü öğrenci olmak koşulu ile program koordinatörü ve ilgili dersin öğretim görevlisinden onay alarak Enstitü Yönetim Kurulu’na dilekçe ile başvurabilirsiniz. Dilekçe ekinde güncel öğrenci belgesi ve transkript bulunmalıdır. "
Lisansüstü Öğrenci İşleri,Öğrenci İşleri ofisinden hangi belgeleri alabilirim?," Lisansüstü Öğrenci İşleri’nden disiplin belgesi, öğrenci kimlik kartı, basılı diploma alabilirsiniz."
Lisansüstü Öğrenci İşleri,Öğrenci belgesi ve not dökümünü (transcript) nasıl talep edebilirim?, https://sis.bilgi.edu.tr öğrenci sayfasında ‘Belge Talep/Document Request’ kısmından not dökümü (transcript) ve öğrenci belgesi talep edebilirsiniz. Belgeler elektronik imza ile hazırlanıp öğrenci sayfasınadaki e-imzalı belgelerim alanına yüklenmekte ve bilgiedu.net uzantılı e-mail adresine gönderilmektedir.
Lisansüstü Öğrenci İşleri,Belgelerimi benim yerime başka bir kişi alabilir mi?, Bu talebinizi lisansustu@bilgi.edu.tr adresine e-mail göndererek iletmeniz gerekmektedir.
Lisansüstü Öğrenci İşleri,"Diplomamı kaybettim, yeni diploma almak için ne yapmalıyım?"," Elektronik imzalı olarak talep edilmesi durumunda lisansustu@bilgi.edu.tr adresine mail ile başvuru yapabilirsiniz. Basılı olarak talep edilmesi durumunda;  İstanbul Bilgi Üniversitesi diplomanız için herhangi bir gazeteye ” ..... makamca ..... tarihte ..... numara ile düzenlenen diplomamı kaybettim, yenisini alacağımdan eskisi hükümsüzdür.” şeklinde bir ilan ile aşağıdaki hesap numarasına 100 TL. yatırarak Lisansüstü Öğrenci İşleri’ne şahsen başvuru yapmanız gerekmektedir. TL HESAP Banka: Garanti Bankası Şube: Çağlayan  Şube Kodu: 403 Hesap no: 6201302 IBAN: TR20 0006 2000 4030 0006 2013 02 Hesap Adı: İstanbul Bilgi Üniversitesi"
Lisansüstü Öğrenci İşleri,Mezuniyet başarı sıralamamı öğrenebilir miyim?, Başarı sıralaması Üniversite tarafından hazırlanan bir yazı şeklinde bildirilir. Sıralama yazısı talep etmek için Lisansüstü Öğrenci İşleri Ofisi ile iletişime geçmeniz gerekmektedir. Başarı sıralamasını gösteren yazı yalnızca mezun öğrenciler için hazırlanmaktadır.
Lisansüstü Öğrenci İşleri,"Diploma Eki nedir, nasıl alabilirim?"," Diploma ile birlikte verilen diploma eki; aldığınız dersleri, bu derslerin not karşılığını, mezun olduğunuz programın derecesini, derecenin size hangi statü ve yetkinlikleri kazandırdığını gösteren belgedir. Diplomanızla birlikte teslim edilir."
Lisansüstü Öğrenci İşleri,Mezuniyet törenleri ne zaman yapılır ve kimler katılabilir?, Mezuniyet töreninin düzenlendiği akademik yıl içerisinde mezun olma hakkı kazanan öğrencilerimiz katılabilirler. Mezuniyet törenleri her akademik yıl sonunda santralistanbul Kampüsü’nde yapılır ve düzenlenme tarihi 1 ay önceden sizlere bildirilir.
Lisansüstü Öğrenci İşleri,Ek ücret ödemelerinin yapılacağı hesap bilgileri nelerdir?, EFT / Havale Yolu ile Nakit Ödemelerde Banka Hesap Numarası: Garanti Bankası Çağlayan Şubesi 6295673 IBAN NO: TR96 0006 2000 4030 0006 2956 73 Alıcı : İstanbul Bilgi Üniversitesi
Lisansüstü Öğrenci İşleri,Kredi kartı ile ödemelerde hangi anlaşmalı kartlar geçerlidir?," Bonus, Shop & Miles, Flexi, Maximum, Cardfinans, Worldcard, Axess, Wings ve Fish"
Lisansüstü Öğrenci İşleri,Ek ders almanın mali yükümlülüğü var mıdır?, Ek ders almak istediğiniz takdirde ders başı ücret ödemeniz gerekir. Ücretler programa ve yıla göre değişiklik gösterebilir.
Lisansüstü Öğrenci İşleri,Bir dersten F aldım; bunun için ücret ödeyecek miyim?, Başarısız olunan ders için ödeme durumu sadece burslu öğrencilerimiz için geçerlidir. Dersten başarısız olmanız durumunda (0 kredilik dersler ve tez/proje dahil) kredi bedelini burs oranı kadar ödemek gerekmektedir.
Lisansüstü Öğrenci İşleri,Öğrenci kimliğimi kaybettim. Nasıl yenileyebilirim?, Lisansüstü Öğrenci İşleri Ofisi ile iletişime geçerek yeni kimlik kartı talebinde bulunabilirsiniz.
Lisansüstü Öğrenci İşleri,İETT indirimli seyahat kartı /Paso almak için neler yapmalıyım?, İETT’nin sayfasından online olarak bireysel başvuru yapabilirsiniz. 
Lisansüstü Öğrenci İşleri,Talep ettiğim belgeleri ne zaman alabilirim?," Not dökümünü (transcript) başvuru tarihinden 2 (iki) iş günü sonra, diğer belgeleri ise talep edilen tarihten 1(bir) iş günü sonra öğrenci sayfanızdaki e-imzalı belgelerim kısmından indirebilirsiniz."
Lisansüstü Öğrenci İşleri,"Adres, telefon, vb. bilgilerimde nasıl değişiklik yapabilirim?", Öğrenci Sayfaları’ndan https://sis.bilgi.edu.tr adres ve iletişim bilgileri değişikliği yapabilirsiniz.
Lisansüstü Öğrenci İşleri,"Almakla yükümlü olduğum kredileri, müfredatı nereden görebilirim?", Öğrenci Sayfaları’ndaki “Academic Information” kısmından öğrenebilirsiniz.
Lisansüstü Öğrenci İşleri,Derslerin içerikleri hakkında nereden bilgi alabilirim?, Öğrenci Sayfaları’ndaki “Course Catalog” kısmından veya programdaki ilgili kişilerden bilgi alabilirsiniz.
Lisansüstü Öğrenci İşleri,Derslere devam zorunluluğu var mı?, Derslere %70 oranında devam zorunluluğu bulunmaktadır.
Lisansüstü Öğrenci İşleri,"Aldığım bir dersten başarısız olursam, ne yapmalıyım?", Başarısız olunan ders zorunlu ders ise aynı ders ile seçmeli ders ise aynı ders veya başka bir ders ile bir sonraki akademik yıl için tekrar edilmek zorundadır. Dersin notuna itiraz için dersin öğretim görevlisi ile iletişime geçilmelidir.
Lisansüstü Öğrenci İşleri,Daha önceden aldığım ve başarılı olduğum bir dersi tekrar edebilir miyim?," Mezun olmak için 2,80 not ortalamasına sahip değilseniz varsa C+ (koşullu geçer) dersinizi tekrar alabilirsiniz. Daha fazla kredi yüküyle mezun olmak isterseniz, ders başına ücret ödemeniz gerekir."
Lisansüstü Öğrenci İşleri,Başka bir üniversiteden ders almam mümkün mü?, Başka bir üniversiteden ders alabilirsiniz. Alınan dersten muaf olabilmek için bölüme ve Enstitü’ ye not dökümü (transcript) ile başvurmanız gerekir.
Lisansüstü Öğrenci İşleri,Bir dersin öğretim elemanına nasıl ulaşabilirim?, Program idari asistanları aracılığıyla veya http://rehber.bilgi.edu.tr/ adresinden arama yapılarak öğretim elemanlarının iletişim bilgilerine ulaşabilirsiniz.
Lisansüstü Öğrenci İşleri,Ders kaydı nasıl yapılır?, Her yarıyıl için akademik takvimde belirtilen tarihler arasında ders kaydı yapmak zorundasınız. Ders kayıt işlemi için Öğrenci Sayfası’ nda ki  “Kayıt / Ders kayıt” menüsünden o yarıyıl alacağınız dersleri belirleyip ve seçimlerini yapıp program koordinatörü/danışmanına onaylatmanız gerekir. 
Lisansüstü Öğrenci İşleri,"Kayıt olmak istediğim derslerin saatleri çakışıyor, bu derslere kayıt olabilir miyim?", Danışmandan ve bölümden onay aldıktan sonra bu derslere kayıt yaptırmanızı öneririz.
Lisansüstü Öğrenci İşleri,Ders kaydıma nasıl onay alabilirim?," Ders kaydı sonlandırıldıktan sonra, sistem tarafından verilen  “Kayıt onay kodu” nuz program koordinatörü/danışmana otomatik olarak gönderilmektedir. Ders kaydı onaylandıktan sonra size de e-mail ile bilgi verilmektedir."
Lisansüstü Öğrenci İşleri,Farklı bir programdan ders almak için ne yapabilirim?, Seçmeli ders listesinden seçemediğiniz derse ilişkin dilekçe yazarak dersin öğretim görevlisine onaylatıp Lisansüstü Öğrenci İşleri Ofisi’ne teslim edebilirsiniz.
Lisansüstü Öğrenci İşleri,Ön koşul (prerequisite) nedir?, Ders programında yer alan bazı derslerin alınabilmesi için daha önceden alınması gereken derslerin olmasıdır.
Lisansüstü Öğrenci İşleri,Özel izin (Consent) nedir?, Bazı dersler özel bilgi birikimi gerektirebilir. Bu dersler için özel izin (consent) gerekir. İlgili dersin öğretim elemanıyla görüşerek “consent” alabilirsiniz. 
Lisansüstü Öğrenci İşleri,Bir derse önkoşulunu sağlamadan kayıt olabilir miyim?, Eğer önkoşulu sağlayamıyorsanız kayıt olmak istediğiniz dersin öğretim görevlisinden önkoşul izni (consent)  talep edebilirsiniz.
Lisansüstü Öğrenci İşleri,Add-Drop (Ders Ekleme/Bırakma) nedir?, Akademik takvimde belirtilen ders ekleme ve bırakma (add-drop) dönemi içinde program koordinatörü/danışmanlarının onayı ile Yönetmelik’te belirlenen asgari ve azami kredi sınırları içinde ders programınızda değişiklik yapabilirsiniz. Seçmiş olduğunuz dersi bırakabilir veya yeni ders alabilirsiniz.
Lisansüstü Öğrenci İşleri,Muafiyet nedir?, Lisans veya farklı bir yüksek lisans programında aldığınız bir dersin mevcut programda da var olması halinde yapılan başvurudur. Muafiyet başvurusu her yarıyılın ilk haftasında programlara iletilir. Muaf olunan derslerin yerine seçmeli ders almanız gerekmektedir. Muaf olunacak ders sayısı iki ile sınırlıdır.
Lisansüstü Öğrenci İşleri,Dersten çekilme (withdrawal) nedir?, Kayıtlı olduğunuz bir dersten akademik takvimde belirtilen tarihe kadar çekilebilirsiniz. Dersten çekilmek için Öğrenci Sayfaları’ndaki  “Dersten çekilme” linkini kullanmanız ve sistemin atadığı “security number” ile program koordinatörüne/danışmana onaylatmanız gerekir. ‘F’ alındığı için tekrarlanan dersten ve tez dersinden çekilemezsiniz.
Lisansüstü Öğrenci İşleri,Belirlenen tarihler arasında ders kaydı yapamadım; ne yapmam gerekiyor?, Geç ders kayıt talebinde bulunmak üzere ofisimizle iletişime geçebilirsiniz. Mazeretiniz kabul edildiği takdirde ders seçimi yapabilirsiniz.
Lisansüstü Öğrenci İşleri,Kayıt dondurma şartları nelerdir?, Tezli ya da tezsiz programlar için toplam dört yarıyıl süreyle kayıt dondurmak için başvurabilirsiniz. Bir defada ancak iki yarıyıl üst üste kayıt dondurabilirsiniz. Kayıt dondurmak için dönem başladıktan sonraki 7 hafta içerisinde Enstitü Yönetim Kurulu’na kayıt dondurma formu ve kayıt dondurma nedenini gösterir belge ile başvurmanız gerekir. Başvurunuz kabul edildiğinde statünüz öğrenci sayfasında ‘on hold’ olarak değişir.
Lisansüstü Öğrenci İşleri,Kayıt sildirme başvurusu nasıl yapılır?, Enstitü Yönetim Kurulu’na Mali İşler Ofisi tarafından onaylı kayıt sildirme formu ile başvuru yapabilirsiniz.
Lisansüstü Öğrenci İşleri,İç yatay geçiş nedir?," Kayıtlı olduğunuz programdan başka bir programa geçiş yapabilirsiniz. İç yatay geçiş için aşağıdaki şartlar sağlanmalıdır: - Kayıtlı bulunduğunuz programın ders ve kredi yükümlülüklerinin en az %25’inin tamamlamış olmalısınız, - En az 2.80 (Doktora için 3,20) Genel Not Ortalamasına sahip olmalısınız, - Alınan derslerinizin toplam kredisinin % 50’sinin başvurduğunuz yüksek lisans/doktora programının ders programı içeriğiyle veya konusuyla benzerlik göstermelidir, -En geç 2. dönemin sonuna kadar iç yatay geçiş başvurusunda bulunabilirsiniz. -Geçiş yaptığınız yüksek lisans/doktora programının en az %50 kredisini tamamlamakla yükümlüsünüz."
Lisansüstü Öğrenci İşleri,"Ders içerikleri, ders programı, sınav tarihleri gibi bilgilere nereden ulaşabilirim?", Kayıtlı olduğunuz derslere ait bilgilere Öğrenci Sayfaları https://sis.bilgi.edu.tr ve https://lms.bilgi.edu.tr adresinden ulaşabilirsiniz. Sınav programı ve ders programı programlar tarafından duyurulur.
Lisansüstü Öğrenci İşleri,Askerlik tecil işlemleri nasıl yapılır?," Üniversite tarafından askerlik tecilinin yapılması için kayıt sırasında güncel askerlik durumunu gösterir belge teslim etmeniz gerekmektedir. Son yoklamanın yaptırılmaması, başka bir öğretim kurumunda kayıtlı görünmek gibi nedenler olmadığı sürece tecil işlemleri için olumlu cevap alabilirsiniz. Ortalama tecil süresi tezli yüksek lisans öğrencilerimiz için 3 yıl, tezsiz yüksek lisans öğrencilerimiz için 1,5 yıl ve doktora öğrencilerimiz için 6 yıldır. Lisansüstü öğrenciler askerlik durumlarını lisansüstü öğrenci işleri ofisinden veya e-devlet üzerinden öğrenebilirler."
Lisansüstü Öğrenci İşleri,"BİLGİ Learn, SIS veya bilgiedu.net servislerine erişim şifremi unuttum; nasıl öğrenebilirim?"," Tüm servisler için ortak bir şifre kullanılmaktadır. Şifrenizi unuttuysanız; ""bilgipass"" yazıp 2322’e SMS göndererek geçici şifrenizi edinebilirsiniz.  Şifrenizi ilk kullanımda değiştirmeniz gerekmektedir. Yeni şifrenizi https://sis.bilgi.edu.tr/sisauth/ChangePassword adresine girerek oluşturabilirsiniz."
Lisansüstü Öğrenci İşleri,Sınav programımı ne zaman ve nereden görebilirim?, Sınav programı ve ders programı programlar tarafından duyurulur.
Lisansüstü Öğrenci İşleri,Sınav sonuçlarımı nasıl görürüm?," Sınav sonuçlarına sayısal olarak verilen notun harf karşılığı şeklinde Öğrenci Sayfaları'ndan erişebilirsiniz.  Henüz sınav sonucu açıklanmamış dersler  IP, başarısız olunan dersler F şeklinde görülmektedir."
Lisansüstü Öğrenci İşleri,Notlarıma nasıl itiraz edebilirim?, İlgili Program Direktörlüğü ve dersin öğretim görevlisi ile iletişime geçebilir veya ilgili Enstitü’ ye Maddi Hata İtiraz Formu ile başvurabilirsiniz.
Lisansüstü Öğrenci İşleri,Mezuniyet şartları nelerdir?," Program’a ait tüm dersleri tamamlayıp, tezi/projeyi teslim ettiğiniz ve 2,80 (doktora programları için 3,20) genel not ortalamasına sahip olduğunuz takdirde mezuniyete hak kazanırsınız."
Lisansüstü Öğrenci İşleri,Diplomamı ne zaman ve nereden alabilirim?, Diplomalar mezuniyet tarihinden itibaren en geç 2 ay içinde elektronik imzalı olarak hazırlanır. Elektronik imzalı diplomanızı Öğrenci Sayfaları'ndaki e-imzalı belgelerim kısmından indirebilirsiniz. Elektronik imzalı diplomanızı mühürlü ve basılı almak istemeniz durumunda öğrenci sayfanız üzerinden belge talebi oluşturmanız gerekmektedir. Basılı diplomanız  2 hafta içinde hazırlanır ve imza karşılığında Lisansüstü Öğrenci İşleri ofisinden teslim edilir.
Lisansüstü Öğrenci İşleri,Basılı diplomamı benim yerime başka birisi alabilir mi?," Diploma ancak, noter aracılığıyla vekalet verdiğiniz bir kişi tarafından alınabilir."
Öğrenci Konseyi,Öğrenci Konseyi’nin amacı nedir?," İstanbul Bilgi Üniversitesi’ne kayıtlı öğrencilerin eğitim, sağlık, spor ve kültürel ihtiyaçlarının karşılanması ve geliştirilmesine katkıda bulunmak, yönetim organları ile öğrenciler arasında etkili bir iletişim kurarak öğrencilerin beklenti ve isteklerini yönetim organlarına iletmek ve öğrencilerin eğitim-öğretim konusundaki kararlara katılımını sağlamak amacıyla çalışır."
Öğrenci Konseyi,Bölüm Temsilcisi olmak için ne yapmalıyım ?, Adaylık şartlarını taşıyorsanız santralistanbul Kampüsü Öğrenci Destek Merkezi Ofisi’ne ( Etkinlik Çadırı arkasındaki Konteyner )  adaylık başvurusu yaparak seçimlere katılabilirsiniz. Seçimlerde aday olduğunuzun bölümün öğrenci sayısının ( oy kullanma şartlarını sağlayan öğrenciler) %20’sinin oy kullanması ve kullanılan oyun en az %10’unun oyunu almanız durumunda bölüm temsilcisi seçilebilirsiniz. Belirtilen oy oranının sağlandığı hallerde birden fazla adayın olduğu bölümlerde en yüksek oyu alan öğrenci bölüm temsilcisi seçilir. 
Öğrenci Konseyi,Bölüm Temsilcisi olarak benden neler beklenir ?," Bölüm öğrenci temsilcisinin görevleri, seçildiği bölümle ve temsil ettiği bölüm öğrencileriyle sınırlı olmak üzere aşağıdaki gibidir: Öğrenci Konseyi çalışmalarını yürütmek, Öğrenci Konseyi organlarının aldığı kararları biriminde duyurmak ve uygulamalarını izlemek, Bölümünün öğrenci temsilcileri kurulu toplantılarına katılmak ve bu toplantılarda öğrencileri temsil etmek, Öğrencilerin sorunlarını belirlemek ve bunları Öğrenci Konseyine ve Üniversitenin ilgili akademik ve idari birimlerine iletmek, Öğrencileri öğrenci etkinliklerinde temsil etmek, Öğrenciler ile Üniversitenin akademik ve idari birimleri arasında iletişimi geliştirmek, Öğrenci etkinliklerini koordine etmek, İlgili bölüm başkanlığı, fakülte dekanlığı veya yüksekokul, meslek yüksekokulu, enstitü müdürlüğünün veya Rektörlüğün daveti üzerine, öğrencilerle ilgili konuların görüşüleceği toplantılara katılmak."
Öğrenci Konseyi,Aday olmak için hangi şartları taşımalıyım ?," Adaylarda seçilme yeterliliği için aşağıdaki koşulların olması gerekir: İlgili bölümün yürüttüğü bir önlisans, lisans veya lisansüstü programın veya İngilizce Dil Hazırlık Programının kayıtlı öğrencisi olması ve İngilizce Dil Hazırlık Programı, önlisans ve lisans öğrencileri bakımından İstanbul Bilgi Üniversitesi Kredili Sistem Lisans ve Önlisans Öğretim ve Sınav Yönetmeliği, lisansüstü öğrenciler bakımından ise İstanbul Bilgi Üniversitesi Lisansüstü Eğitim ve Öğretim Yönetmeliği kapsamında öğrencilik haklarından yararlanıyor olması: Özel öğrenciler, değisim programı kapsamında Üniversitede öğrenim görenler ve denklik öğrencileri aday olamazlar; yandal öğrencileri yandal yaptıkları bölümün öğrenci temsilciliği için aday olamazlar; çift anadal öğrencileri veya birden çok programda öğrenci olanlar sadece bir bölümün öğrenci temsilciliği için aday olabilirler. Normal öğrenim süresini doldurmamış olması. Aldığı dersler ve bölüm müfredatı dikkate alındığında, seçimin yapılacağı yarıyıl sonunda mezun olma olasılığının bulunmaması. Seçimin yapıldığı yarıyılda kayıt dondurmamış veya izin almamış olması. Uzaklastırma disiplin cezası almamış olması. Akademik başarı durumu bakımından genel not ortalamasının, önlisans veya lisans öğrencisiyse (2,00), yüksek lisans öğrencisiyse (2,80), doktora öğrencisiyse (3,20) olması: İngilizce Dil Hazırlık Programı öğrenci temsilciliği adaylığında ve fiili öğreniminin ilk yarıyılında olan adaylarda genel not ortalaması koşulu aranmaz. Siyasi parti organlarında üye veya görevli olmaması."
Öğrenci Konseyi,Seçimler kaç yılda bir yapılır ?," Öğrenci Konseyi seçimleri iki yılda bir yapılır.Seçimler Yükseköğretim Kurulu’nun belirleyeceği bir takvim, süre ve program esas alınarak Seçim Kurulu tarafından belirlenip ilan edilen seçim takvimi çerçevesinde yürütülür."
Öğrenci Konseyi,Seçimler nasıl yapılır ?," Oy hakkı gizli olarak ve Seçim Kurulu tarafından belirlenen şekilde kullanılır. Oylama elektronik olarak aşağıdaki gibi yapılmaktadır: Elektronik seçimler öğrenci sayfası (SIS) üzerinden yapılır. Sayfadaki “ Oy kullan” veya “ “Boş Oy” butonuna basılarak oy verme işlemi tamamlanır. Oy kullanma süresi 72 saattir. SIS sayfasından öğrenci şifreleriyle giriş yapıldıktan sonra ana sayfada yer alan “ Oy kullan” butonuna basılır. Oy kullanma sayfasına kimlik no ile girilir.  ( TC vatandaşları TC Kimlik No, yabancı öğrenciler ise pasaport no ile)"
Öğrenci Konseyi,Seçimlerde kimler oy kullanabilir ?," Seçmen listeleri Öğrenci İşleri Müdürlüğü tarafından hazırlanır ve Seçim Kurulu tarafından onaylanarak ilan edilir. Oy kullanabilme kriterleri aşağıdaki gibidir: Özel öğrenciler, yandal öğrencileri ve denklik öğrencileri hariç olmak üzere; ilgili bölümün yürüttüğü bir önlisans, lisans veya lisansüstü programın kayıtlı öğrencisi olup öğrencilik haklarında yararlananların oy hakkı vardır. Çift anadal öğrencileri hem esas anadal hem de çift anadal bölümleri seçimlerinde oy kullanabilirler. Özel öğrencilerin ve denklik öğrencilerinin oy hakkı yoktur. Yandal öğrencilerinin yandal öğrenimi gördükleri bölümün öğrenci temsilciliği seçiminde oy hakkı yoktur. Seçimin yapıldığı yarıyılda kayıt dondurmuş, seçim günlerini kapsayan şekilde izin almış veya mazeretli sayılmış veya bunlar için basvurmuş öğrenciler ile seçim günlerini kapsayan uzaklaştırma cezası bulunan öğrenciler oy kullanamaz."
Öğrenci Konseyi,Konsey başkanı nasıl seçilir ?," Fakülte, Yüksekokul, Meslek Yüksekokulu ve Enstitü temsilcileri ile İngilizce Dil Hazırlık Programı öğrenci temsilcileri Öğrenci Konseyi Genel Kurulu’nu oluşturur. Öğrenci Konseyi Genel Kurulu üyeleri de kendi aralarından Öğrenci Konseyi Başkanını seçer."
Öğrenci Kulüpleri,Üniversitemizde kaç öğrenci kulübü var?," “ Akademik İçerikli, Fikir, Spor ve Sanat İçerikli, Sosyal Sorumluluk ve Hobi” kategorileri altında 100’ün üzerinde öğrenci kulübü faaliyet göstermektedir."
Öğrenci Kulüpleri,Bir kulübe nasıl üye olabilirim?, Kulüp tanıtım günlerinde kurulan kulüp stantlarına başvurabilir veya web sayfamızdaki sorumlu kişilere mail göndererek her zaman ulaşabilirsiniz.
Öğrenci Kulüpleri,Birden fazla kulübe üye olabilir miyim?," Kulüp üyeliği için bir sınırlama olmayıp, istediğiniz sayıda kulübe üye olabilirsiniz."
Öğrenci Kulüpleri,Yeni bir kulüp nasıl kurabilirim?," Her akademik yılın başında Kulüpler Koordinatörlüğü’ne başvurularak, aktif olan kulüp listesine ulaşabilir; sizin ilgi alanınızda aktif bir kulüp olmaması durumunda “Kulüp Tüzüğü” doldurup, en az 10 üye imzası ile başvuru yapabilirsiniz."
Öğrenci Kulüpleri,Kulüp olarak kampüste stant açmak için ne yapmalıyız?, Kulüpler Koordinatörlüğü ile temasa geçerek detaylı bilgi alabilirsiniz.
Öğrenci Kulüpleri,Kulüp olarak kampüste etkinlik düzenlemek istersek ne yapmalıyız?," Etkinlikten en az 15 gün önce Kulüpler Koordinatörlüğü ile temasa geçilerek yer, tarih ve amacınızı bildiren “etkinlik formu” doldurmanız ve onay almanız yeterlidir."
Öğrenci Kulüpleri,Kulüp olarak kampüs dışında etkinlik düzenlemek için ne yapmalıyız?," Kampüs dışı etkinlikler için de etkinlikten en az 15 gün önce Kulüpler Koordinatörlüğü ile temasa geçilerek yer, tarih ve amacınızı bildiren “Etkinlik Formu” doldurmanız ve onay almanız yeterlidir."
Öğrenci Kulüpleri,Etkinliğimiz için sponsor alabilir miyiz?, Üniversitemiz ve öğrencilerimize fayda sağlayabilecek yasal şartları uygun kurum ve kuruluşlardan sponsor alabilirsiniz. Etkinlik öncesi hazırlayacağınız Sponsorluk dosyasını Kulüpler Koordinatörlüğü’ne onaylatmanız gerekmektedir.
Öğrenci Kulüpleri,Öğrenci kulüplerine sağlanan imkanlar nelerdir?," Kulüpler akademik yılın başında hazırlayıp sunacakları faaliyet planına göre maddi ve manevi olarak desteklenir. Tanıtım yapma, üye kaydetme, etkinlik yapma, ulaşım ve konaklama sağlama olanaklarına sahiptir."
Psikolojik Danışmanlık,Psikolojik Danışmanlık Birimi’nin hizmetleri ücretli mi?, Psikolojik Danışmanlık Birimi’nin tüm çalışmaları yalnızca İstanbul Bilgi Üniversitesi öğrenci ve personeline açık ve ücretsizdir.
Psikolojik Danışmanlık,Psikolojik Danışmanlık Birimi’nden nasıl randevu alabilirim?," Psikolojik Danışmanlık Birimi, acil durumlar dışında randevu ile çalışır. Randevu almak için web sayfasındaki Başvuru Formu'nu doldurup e-posta eki olarak ya da elden bize ulaştırabilirsiniz. Acil durumlarda mesai saatleri içinde doğrudan PDB ofislerine gelmeniz, mesai saatleri dışında en yakın sağlık kuruluşuna ulaşmanız önerilir. Ayrıntılı bilgi için; http://www.bilgi.edu.tr/tr/bilgide-yasam/saglik-hizmetleri/psikolojik-danismanlik/giris/?psikolojik-danismanlik-menu"
Psikolojik Danışmanlık,Psikolojik Danışmanlık Birimi’nde anlatacaklarım başkaları ile paylaşılır mı?," Psikolojik Danışmanlık Birimi’nde, kişisel bilgiler ve görüşme içerikleri, siz izin vermediğiniz sürece, kesinlikle kimseyle paylaşılmaz. Ancak, sizin veya bir başkasının zarar görmesi ya da hayati tehlike altında olması durumunda gerekli kişilerle temasa geçilebilir. Bu koşullar altında dahi, başka birisi aranmadan önce sizden onay alınmaya çalışılır."
Psikolojik Danışmanlık,"BİLGİ mezunuyum, Psikolojik Danışmanlık Birimi’nden yararlanabilir miyim?"," Mezunlarımız Psikolojik Danışmanlık Birimi’nin bireysel görüşme hizmetinden ve grup çalışmalarından faydalanamazlar, ancak güvenilir ve uygun ücretli yardım kaynaklarına yönlendirme desteği verebiliriz."
Spor,Kuştepe Spor Salon'nun programına nereden ulaşabilirim?, 0212-3116366 no’lu telefondan Spor Birimi sorumlusu Aslı Ertunç’tan ulaşabilirsiniz.
Spor,Kuştepe Spor Salonunu nasıl kullanabilirim?," Salonumuz Pazar günü hariç olmak üzere, hafta içi 08.30-21.00, Cumartesi günleri ise 08.30-15.00 arasında hizmet vermektedir. Spor Birimi sorumlusu Aslı Ertunç’tan e-mail veya telefon ile randevu alabilirsiniz. (asli.ertunc@bilgi.edu.tr / 0212-311 6256)"
Spor,Kuştepe Spor Salonu'nu rezerve ederken nelere dikkat etmeliyim?, Rezervasyonlar saat 17.00 den sonraki kullanımlar için gereklidir. Almış olduğunuz randevulara mazeretsiz olarak gelmemeniz halinde tekrar rezervasyon yapılamayacağını hatırlamak isteriz.
Spor,Spor tesislerimizin imkanları nelerdir?," Kuştepe Kampüsü’ndeki Spor Salonu’nda basketbol, voleybol, hentbol ve masa tenisi oynayabilir, fitness aletlerini ücretsiz kullanabilirsiniz. Spor Birimi’nden randevu almanız gerekiyor. Dolapdere Kampüsü’nde bulunan ve özel bir işletmeye ait olan yarı-olimpik havuz ve fitness salonundan üyelik sistemi ile indirimli ücretle faydalanabilirsiniz."
Spor,Dolapdere yüzme havuzu ve fitness salonu kullanım koşulları nelerdir?, 0212-3115477 no’lu telefondan bilgi alabilirsiniz.
Spor,Spor Salonu'ndan ödünç malzeme alabilir miyim?, Spor Salonu'muzdan ödünç malzeme verilmemektedir.
Spor,BİLGİ'de hangi spor takımları var?," Türkiye Üniversite Sporları Federasyonu’na bağlı ve başarılı faaliyetler gösteren kadın voleybol, yüzme, masa tenisi, tenis, Amerikan futbolu, triatlon, yelken, kayak- snowboard, futbol, salon futbolu, frizbi, ragbi, flag futbol, kürek, sutopu takımlarımız bulunmaktadır."
Spor,Spor takımları seçmeleri ne zaman olur?," Her akademik yılın başında, dersler başladıktan sonra ilk 1 ay içinde ihtiyaç duyulan branşlarda seçmeler yapılır ve duyuruları tüm kampüslerde asılır, web sayfasından duyurulur."
Spor,Spor takımlarında kimler yer alabilir?, Spor yapmaya elverişli ve takımlarımızın yer aldığı ligde oynayabilecek düzeyde sporcular takımlara katılabilirler.
Spor,Spor bursu almanın şartları nelerdir?," İstanbul Bilgi Üniversitesi’nin üniversitelerarası müsabakalara katılım sağladığı branşlarda milli takım seviyesine yükselmiş veya milli olmasa bile üniversite takımına seçildikten sonra yüksek performans göstermiş olan öğrencilere, Spor Koordinatörlüğü’nün teklifi ve Burs Komitesi’nin tespit edeceği oranlarda karşılıksız ‘sporcu bursu’ verilebilir. Bursun verilmesindeki esas, söz konusu öğrencinin eğitim başarısı öncelikli olmak üzere, kendi branşındaki üniversite takımında İstanbul Bilgi Üniversitesi’ni temsil etmesidir. Burs verilecek branşlar, Spor Birimi’nin görüşü alınarak, Burs Komitesi tarafından belirlenir. Sporcu bursu İngilizce Hazırlık Programı'nda 2 yıl ( Öğrenim dili ingilizce olan programlar için geçerlidir), lisans programlarında 4 yıl, önlisans programlarında 2 yıl geçerlidir ve Yaz Okulu'nu kapsamaz. Not ortalaması 2.00 altına düşerse kesilir."
Uluslararası Fırsatlar,Eğitim dili olarak hangi dil kullanılır?," Hukuk Fakültesi,Adalet Meslek Yüksekokulu, Sağlık Bilimleri Meslek Yüksekokulu dışında, İstanbul Bilgi Üniversitesi eğitim dili İngilizcedir."
Uluslararası Fırsatlar,Lisans programının süresi nedir?, Lisans programının süresi İngilizce hazırlık sınıfı (gerek duyulması halinde) hariç 4 akademik yıldır.
Uluslararası Fırsatlar,Yüksek Lisans programının süresi nedir?," Yüksek Lisans programının süresi İngilizce hazırlık sınıfı (gerek duyulması halinde) hariç, 3 ila 6 akademik yarıyıldır."
Uluslararası Fırsatlar,Uluslararası Öğrenci Durumundan yararlanabildiğimi nasıl doğrulayabilirim?," Türk Yüksek Öğretim Kurulu (YÖK) web sayfasına ek olarak, ek bilgiler burada detaylandırılabilir."
Uluslararası Fırsatlar,Uluslararası Öğrenci çalışabilir mi?, Uluslararası Öğrenciler mevcut mevzuatlar gereği kampüs içinde / dışında istihdam edilemez.
Uluslararası Fırsatlar,Lise diploması denklik mektubunu nasıl alınır ?, Ek ayrıntılar İl Eğitim Müdürlüğü web sayfasında bulunabilir.
Uluslararası Fırsatlar,Öğrenim Vizesi nasıl alınır?, Uluslararası Öğrenciler kendi ülkelerinde bulunan en yakın Türk Büyükelçiliği / Konsolosluğuna başvurarak 'Öğrenim Vizesi ' prosedürü ve işlem süresi ile ilgili bilgi alabilirler.
Uluslararası Fırsatlar,İkamet izni nasıl alınır?," Kayıt tamamlandıktan sonra, uluslararası öğrenci Türkiye'de geldikten ve 30 gün içinde 'ikamet izni' başvurusu yapmalıdır. Randevu online olarak Emniyet Müdürlüğü Yabancılar Şube Müdürlüğü web sayfasından alınabilir. Detaylar kayıt sırasında sağlanacaktır."
Uluslararası Fırsatlar,İstanbul Bilgi Üniversitesinde konaklama var mı?," Evet, İstanbul Bilgi Üniversitesi, burada ayrıntıları verildiği gibi konaklama sağlar."
